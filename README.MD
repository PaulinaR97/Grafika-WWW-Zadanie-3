# 5 Filmów animowanych wartych obejrzenia



1. ## **„Jak wytresować smoka 3”** 

   Przed Czkawką i Szczerbatkiem zupełnie nowe przygody - mnóstwo niebezpieczeństw, wielkie wyzwania, niezwykła wyprawa w nieznane oraz… miłość. Kiedy nad Berk nadciąga zagrożenie, jakiego nigdy wcześniej jego mieszkańcy nie doświadczyli, Czkawka wie, że musi zrobić wszystko, by uratować smoki. Przyjdzie mu - wraz z przyjaciółmi - udać się w ekscytującą podróż do mitycznej krainy, w której smoki czują się bezpieczne.

   ![HowToTrainYourDragon3](D:\OneDrive\Pulpit\Zadanie Paulina Romuzga\HowToTrainYourDragon3.jpg)

   

   #### Recenzja z <https://paradoks.net.pl/read/37086-jak-wytresowac-smoka-3-recenzja>

   > Jak wytresować smoka 3* to widowisko dla każdego bez względu na wiek. Naszpikowane akcją, sympatycznymi bohaterami, humorem oraz nutką nostalgii. Jest czas na śmiech i czas na łzy. Koniec z przytupem, wyważony i przemyślany, a zarazem gwarancja udanej rozrywki.  

   *Ocena filmu: **8/10***

2. ## **„Klaus”** 

   Początkujący listonosz zostaje wysłany na niewielką wyspę za kołem podbiegunowym. Jej mieszkańcy są ze sobą skłóceni, a - co gorsza - nikt nie wysyła tam listów.

   ![Klaus](D:\OneDrive\Pulpit\Zadanie Paulina Romuzga\Klaus.jpg)

   

   #### Recenzja z <https://naekranie.pl/recenzje/klaus-recenzja-filmu>

   > O Klausie trudno powiedzieć złe słowo i myślę, że będą się na nim dobrze bawili zarówno młodsi, jak i starsi widzowie. Film ma zarówno wartość dydaktyczną dla najmniejszych, jaki i wątki bardziej dramatyczne, które będą zrozumiałe dla dorosłych widzów, jednak przedstawione z odpowiednią delikatnością dla dzieci. Produkcja porusza takie tematy jak śmierć czy niemoc w posiadaniu dzieci, w dodatku robi to w sposób wyważony i otwarty na interpretacje, dlatego jest też dobrym filmem, by móc poruszyć z dziećmi takie tematy. Jednak też przez to może to nie być film dla wszystkich – zwłaszcza dla osób, które teraz mogą się zmagać z takimi problemami.

   *Ocena filmu: **8/10***

   

3. ## **„Hotel Transylwania 3”** 

   Wspólne prowadzenie Hotelu Transylwania przez Drakulę, jego córkę Mavis i zięcia Jonathana idzie coraz lepiej. Jednak owdowiały Drakula cierpi na samotność. Mavis uważa, że jej ojciec jest po prostu przepracowany, więc postanawia wyruszyć w rodzinny rejs statkiem. Tam Drakula poznaje panią kapitan statku, Erickę, i zakochuje się w niej. Drakula nie wie jednak, że Ericka tak naprawdę jest prawnuczką jego największego wroga, Abrahama Van Helsinga, który chce zniszczyć Drakulę i wszystkie potwory.

   ![Hotel Transylwania 3](D:\OneDrive\Pulpit\Zadanie Paulina Romuzga\Hotel Transylwania 3.jpg)

   

   #### Recenzja z <https://paradoks.net.pl/read/36185-hotel-transylwania-3-recenzja>

   > Morskie przygody i miłosne rozterki Księcia Ciemności wciąż bawią, ale ma się nieodparte uczucie, że jest to już tylko powtórka z rozrywki. Dla młodego widza zapewne niezapomnianej i śmiesznej, dla starszego dość przewidywalnej i operującej kilkoma banałami. *Hotel Transylwania 3* ma swoje momenty, ale też pozostawia wrażenie niewykorzystanego potencjału, zwłaszcza że kompani Draculi są tu zepchnięci na drugi plan, a jego rodzina poza finałem również ma niewielkie pole do popisu. Najwyższe wpływy z części serii sugerują, że to jeszcze nie ostatnie spotkanie z właścicielami i pensjonariuszami hotelu położonego gdzieś w dzikich ostępach Transylwanii. Oby jednak kolejne perypetie Draca miały w sobie  większy pierwiastek oryginalności.  

   *Ocena filmu: **6/10***

4. ## **„Krudowie 2: Nowa Era”** 

   Krudowie potrzebują nowego miejsca do życia. Tak więc pierwsza prehistoryczna rodzina wyrusza w świat w poszukiwaniu bezpieczniejszego miejsca, które można by nazwać domem. Kiedy odkrywają idylliczny raj otoczony murem, raj który spełnia wszystkie ich potrzeby, myślą, że ich problemy zostały rozwiązane… z wyjątkiem jednej rzeczy. Mieszka tam już inna rodzina: Bettermanowie. Bettermanowie (z naciskiem na „better”) - ze swoim wyszukanym domkiem na drzewie, niesamowitymi wynalazkami i nawadnianymi hektarami upraw smacznych owoców - znajdują się kilka stopni powyżej Krudów na drabinie ewolucyjnej. Kiedy przyjmują Krudów jako pierwszych gości na świecie, wkrótce narastają napięcia między rodziną jaskiniową a rodziną współczesną.

   ![Krudowie 2](D:\OneDrive\Pulpit\Zadanie Paulina Romuzga\Krudowie 2.jpg)

   

   #### Recenzja z <https://spidersweb.pl/rozrywka/2021/05/28/krudowie-2-nowa-era-to-maly-krok-dla-animacji-lecz-duzo-frajdy-dla-dzieciakow-recenzja-filmu>

   > Przygoda i poznawanie świata kontra życie w bezpiecznej bańce i pod kloszem. Zaradność i samodzielne pokonywanie przeszkód przez Krudów kontra wygodne życie w otoczeniu technologii je ułatwiających. Kultura versus natura. I wreszcie - indywidualność oraz własna przestrzeń kontra rodzinna bliskość i zaciśnięte więzy.

   *Ocena filmu: **6/10***

5. ## **„Coco”** 

   Akcja filmu rozgrywa się w meksykańskiej wiosce Santa Cecilia i opowiada historię dwunastoletniego chłopca Miguela Rivery, który mieszka z wielopokoleniową rodziną. Główny bohater marzy o karierze wokalisty i gitarzysty, ale Riverowie zakazują swoim dzieciom muzykowania. Nastolatek urządza sobie kryjówkę na strychu jednego z budynków rodzinnej hacjendy i tam może do woli śpiewać i słuchać płyt największej gwiazdy meksykańskiej muzyki, przedwcześnie zmarłego Ernesto de la Cruza. Pewnego dnia Miguel odkrywa, że Ernesto wywodził się z jego rodziny, i magicznym zbiegiem okoliczności przenosi się do Świata Umarłych.

   ![Coco](D:\OneDrive\Pulpit\Zadanie Paulina Romuzga\Coco.jpg)

   

   #### Recenzja z <https://www.filmweb.pl/reviews/recenzja-filmu-Coco-20792>

   > Kiedy uliczna muzyka ożywia zmarłych, a echa przeszłości zaczynają pobrzmiewać na współczesnej scenie, "Coco" jest już tylko o jeden krok od arcydzieła. To wspaniała opowieść o tym, że nawet w drodze na szczyt warto czasem przystanąć i spojrzeć za siebie. Może się okazać, że pamięć o minionych pokoleniach wcale nie jest balastem. Zaś ambicja - źródłem siły.

   *Ocena filmu: **9/10***

### Filmy warte również obejrzenia:

* „Iniemamocni 2”,

* „Kraina Lodu 2”,

* „Zwierzogród”.

  
